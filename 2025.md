###
# 2025
###

# 1. Gezin & Opvoeding
Dit jaar gaat Lia naar de basisschool. Voor 1 februari moeten we een top 5 van scholen doorgeven aan Schoolwijzer. We hebben 6 scholen bekeken en ik wil hier samen met Julia een goede keuze in maken. Als Lia op school zit vervalt helaas het peuterzwemmen, maar ik wil haar graag helpen met het vervolg in de zwemlessen. Verder is het dan uitzoeken hoe we nieuwe vader-dochter momenten kunnen creëren. Ik heb altijd het gevoel dat de woensdag-papadag goed helpt voor onze band, dus het zou misschien leuk zijn om iets van een papamiddag/avond te plannen. Dat geeft dan vervolgens voor Julia ook de ruimte om iets met sporten te doen.

# 2. Reizen & Avontuur
Komende februari gaan we op grote reis naar Nieuw Zeeland. We hebben een mooie balans gevonden tussen planning en flexibiliteit: 2 weken op het noordereiland met vaste accommodaties en 4 weken met de camper op het zuidereiland. Ik wil de geleerde lessen van Costa Rica en Corfu goed meenemen en hoop dat het een ontspannen vakantie wordt, maar ook eentje waar we veel herinneringen mee kunnen maken. Voor de rest van het jaar wordt het tijd om te gaan wennen aan de schoolvakanties. Ik wil voor de zomervakantie al een plan hebben voor de herfst- en kerstvakantie, zodat we ook dan leuke dingen kunnen doen met z'n drieën.

# 3. Huis & Thuis
De zolderverlichting lijkt me leuk om komend jaar eens mee aan de slag te gaan. Misschien is het een project dat ik samen met Julia kan aanpakken, net zoals Lia's kamer. We kunnen dit bijvoorbeeld plannen tijdens een weekend als Lia gaat logeren. Het testament blijft ook op de planning staan, maar misschien moeten we eerst eens concreet gaan praten over trouwen. Dat zou ik graag voor mijn 40e willen en het lijkt me mooi als Lia dit bewust kan meemaken.

# 4. Persoonlijke Projecten
De maandplanning blijf ik aanhouden, want dit werkt goed om kleine doelen te bereiken zonder teveel stress. Het sporten wil ik vasthouden zoals afgelopen jaar: wekelijks op de Tacx op maandagavond en zwemmen op woensdag. Nu ik een los Zwift Frame heb, wil ik in het voorjaar mijn racefiets een onderhoudsbeurt geven zodat ik ook weer buiten kan fietsen. Voor mijn programmeerproject MijnLoterij.nl wil kijken of ik dit met AI tot een einde kan brengen. Hiervoor wil ik soms wat avonden gaan besteden.

# Overige voornemens

Geheime wens: misschien is dit wel een goed jaar om eens serieus met Julia te praten over trouwen. Ik denk dat Lia een jaar of 6 zou moeten zijn, dus dat geeft ons nog 2-3 jaar. Het lijkt me spannend om het hier over te hebben. Het is misschien een goede koppeling met het feit dat we nog iets met ons testament zouden moeten doen.